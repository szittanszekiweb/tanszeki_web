---
title: Tanszéki szeminárium
layout: page 
date: 2023-11-12
---

November 14-én, kedden 14:15-től az IB134-ben Varga Kitti fog beszélni, előadásának címe  
"Inverz optimalizálás".

Kedvcsináló:

Egy inverz optimalizálási feladatban úgy akarjuk módosítani a
költségfüggvényt, hogy egy adott objektum minimális költségű legyen a
kapott költségfüggvényre, és eközben minimalizáljuk a módosítás
mértékét. A módosítás mértékének mérésére természetesen többféle
lehetőség is van; az előadásban most az úgynevezett bottleneck
Hamming-távolságot, a végtelen normát és egy span-nek nevezett
függvényt fogjuk tekinteni. Ezekre a feladatokra (illetve néhány
általánosításukra) adunk kombinatorikus algoritmusokat, amelyek
észszerű feltételek teljesülése esetén polinom időben futnak.

