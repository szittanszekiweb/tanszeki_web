---
title: Tanszéki szeminárium, új időpont!
layout: page 
date: 2023-10-28
---

November 7-én, kedden 14:15-től az IB134-ben Palincza Richárd fog beszélni, előadásának címe  
"Leszámlálási és extremális problémák az aritmetikai kombinatorikában".

Kedvcsináló:

Egy középiskolás korunkból is ismert extremális probléma a következő:
legfeljebb hány számot választhatunk ki az {1, 2, 3, ..., 2n}
halmazból úgy, hogy a kiválasztott halmaz primitív legyen, azaz ne
tartalmazzon két olyan elemet, amik közül egyik osztja a másikat.

Ehhez kapcsolódó leszámlálási kérdések, hogy hány ilyen primitív
halmaz van, illetve hány maximális méretű. Többek között erre adunk
aszimptotikus becsléseket. Ezen probléma általánosításaival is
foglalkozunk (h-primitív halmazok), mind leszámlálási szempontból,
mind felismerésük algoritmikus bonyolultságával.

Az előadás második felében pedig számtani sorozat mentes halmazok
méretét vizsgáljuk különböző csoportokban, például (Z_6)^n-ben.



