---
title: Tanszéki szeminárium
layout: page 
date: 2023-11-25
---

November 28-án, kedden 14:15-től az IB134-ben Kaszanitzky Viktória fog beszélni, előadásának címe  
"A dupla tórusz háromszögeléseinek merev realizációi kevés ponton".

Kedvcsináló:



Egy adott, d dimenzióban merev G gráfra mekkora lehet a legkisebb
elemszámú halmaz mérete, amely azzal a tulajdonsággal rendelkezik,
hogy G-nek van olyan d dimenzióban infinitezimálisan merev
realizációja, melyben minden csúcs helyzete ezen halmazból kerül ki? A
kérdés gráfok helyett gráfosztályokra is megfogalmazható. Ismert
(Fekete, Jordán, 2005), hogy d=2 esetén az összes, két dimenzióban
merev gráfra nincs véges elemszámú ilyen halmaz.
Ha viszont csak a síkbarajzolható, két dimenzióban merev gráfokat
tekintjük, akkor létezik 26 pontból álló halmaz a síkon, amelyen
minden ilyen gráfnak létezik infinitezimálisan merev realizációja
(Király Cs., 2021).
A merev síkgráfokra vonatkozó eredményből következik, hogy a
háromszögelt síkgráfok osztályára is igaz a 26-os felső becslés. Nevo
és Tarabykin belátták, hogy ugyanezen becslés három további felület
háromszögeléseire is érvényes. Ezen eredmények áttekintése után
megmutatjuk, hogy a dupla tórusz háromszögeléseire is igaz a 26-os
felső becslés.
