---
title: Kőnig Dénes diszkrétmatematika-verseny
layout: page 
date: 2022-04-24
---

A Kőnig Dénes Diszkrétmatematika-verseny ezévi fordulóját 2022. április 28-án, csütörtökön rendezzük meg 16:00-kor, helyszín az IB025.

Ez a verseny a Számítástudományi és Információelméleti tanszék által szervezett kari matematikaverseny. A verseny névadója, Kőnig Dénes (Budapest, 1884. szeptember 21. – Budapest, 1944. október 19.) a műszaki egyetem volt tanára, és az első gráfelméleti könyv szerzője.

A versenyen szereplő feladatok a mérnökinformatikus képzés Bevezetés a Számításelméletbe 2, illetve a villamosmérnök képzés Számítástudomány alapjai kurzusokon oktatott kombinatorikai és gráfelméleti alapokra épülnek. Azokat a hallgatókat várjuk a versenyre, akiknek a fenti tárgyak gyakorlatain előkerülő feladatok megoldása és megértése nem okozott különösebb problémát. A feladatok eltérő nehézségűek, többségük kimondottan gondolkodtató. Akárcsak a Zh-kon, részpontszámok is szerezhetők, nem csak a kifogástalan megoldásokat értékeljük.

Munkaidő: 150 perc, segédanyag nem használható.

A versenyen bármely VIK-es BSc vagy MSc vagy TTK-s BSc hallgató részt vehet.


[A verseny weboldala, itt lehet regisztrálni a versenyre](http://www.cs.bme.hu/konig)

