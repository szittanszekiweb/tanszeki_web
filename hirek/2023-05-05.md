---
title: Kőnig Dénes diszkrétmatematika-verseny
layout: page 
date: 2023-05-05
---

A Kőnig Dénes Diszkrétmatematika-verseny ezévi fordulóját 2023. május 9-én, kedden rendezzük meg
14:30-tól 16:00-ig, helyszín az IB 026.

Ez a verseny a Számítástudományi és Információelméleti Tanszék által szervezett kari
matematikaverseny. Névadója, Kőnig Dénes (Budapest, 1884. szeptember 21. – Budapest, 1944.
október 19.) a műszaki egyetem volt tanára, és az első gráfelméleti könyv szerzője.

A versenyen szereplő feladatok a mérnökinformatikus képzés Bevezetés a Számításelméletbe 2 és a
villamosmérnök képzés Számítástudomány alapjai kurzusokon oktatott kombinatorikai és
gráfelméleti ill. lineáris algebrai alapokra épülnek. Azokat a hallgatókat várjuk a versenyre,
akiknek a fenti tárgyak gyakorlatain előkerülő feladatok megoldása és megértése nem okozott
különösebb problémát. A feladatok eltérő nehézségűek, többségük kimondottan gondolkodtató.
Akárcsak a zh-kon, részpontszámok is szerezhetők, nem csak a kifogástalan megoldásokat
értékeljük.

A versenyen bármely VIK-es BSc vagy MSc, illetve TTK-s BSc hallgató részt vehet.


[A verseny weboldala, itt lehet regisztrálni a versenyre](http://www.cs.bme.hu/konig)

